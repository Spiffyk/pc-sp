\section{Uživatelská příručka}

\subsection{Sestavení programu}

Program lze sestavit na operačních systémech \textit{Linux}, \textit{Microsoft Windows} a pravděpodobně
i \textit{Apple OS X}; na OS X však nebyl program testován.

Přeložení programu je automatizováno pomocí nástroje \textbf{make}, který je konfigurován souborem
\verb|Makefile.global|, kde se nachází společná konfigurace pro všechny operační systémy a dále \verb|Makefile| pro
Unixové systémy (Linux a Apple OS X) a \verb|Makefile.mingw| pro Windows s~nainstalovaným prostředím \textbf{MinGW}.

\subsubsection{Linux}

V~systému je třeba mít nainstalován kompilátor \textbf{gcc} a program \textbf{make}. Semestrální práce nezávisí
na dalších externích knihovnách a mělo by být možné ji přeložit zadáním následujícího příkazu do terminálu s~aktuálním
adresářem v~kořeni projektu:

\begin{verbatim}
    make clean && make
\end{verbatim}


\subsubsection{Windows}

V~systému je třeba mít nainstalováno prostředí \textbf{MinGW} a v~něm balíky poskytující \textbf{gcc} a \textbf{make}.
Dále je potřeba, aby byla v~systémové proměnné \verb|PATH| nastavena cesta \verb|C:\MinGW\bin|.
Semestrální práce nezávisí na dalších externích knihovnách a mělo by být možné ji přeložit zadáním následujících
příkazů do příkazové řádky s~aktuálním adresářem v~kořeni projektu:

\begin{verbatim}
    mingw32-make -f Makefile.mingw clean
    mingw32-make -f Makefile.mingw
\end{verbatim}


\subsection{Spuštění programu}

Po úspěšném sestavení programu by na všech operačních systémech měl vzniknout soubor \verb|ccl.exe|, vždy ve formátu
spustitelném daným systémem.

Program lze spustit z~příkazové řádky a po předání argumentů \verb|<vstupni_soubor>| a \verb|<vystupni_soubor>| by měl
provést svou činnost a správně se ukončit, pokud vstupní soubor existuje a na zápis do výstupního souboru má program
správná oprávnění (případně není zaplněno úložiště).

Při zadávání argumentů není nutné, aby názvy souborů obsahovaly příponu; program si ji v~případě potřeby doplní sám.


\subsubsection{Linux}

Program se spouští příkazem:

\begin{verbatim}
    ./ccl.exe <vstupni_soubor> <vystupni_soubor>
\end{verbatim}


\subsubsection{Windows}

Program se spouští příkazem:

\begin{verbatim}
    ccl.exe <vstupni_soubor> <vystupni_soubor>
\end{verbatim}
